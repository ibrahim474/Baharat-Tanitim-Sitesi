<html>

    <meta charset="utf-8">
    <body bgcolor="black" style="color:white">

<p><strong>YENİBAHAR</strong><br>
    <br>



<img src="C:\Users\ibrahim\Desktop\FİNAL ÖDEVİ\img/yenibahar.jpg" width="50%" alt="yenibahar">
<br>
<br>

<font size="4">Küçük yapısına rağmen oldukça faydalı olan yenibahar baharatı günümüzde birçok yemeklerde kullanılıyor. Yemeklere farklı bir lezzet katan yenibahar baharatı, faydalarıyla da göz kamaştırıyor. Hazmı kolaylaştırdığı için sizlerde yemeklerinize yenibaharı ekleyebilirsiniz.“Jamaika Biberi” olarak da bilinen ve anavatanı Amerika’nın tropikal bölgeleri olan yenibahar Mersingiller familyasından baharat elde edilen bir bitkidir. Her tarafı kokuludur. Kokusu ve tadı tarçın, karanfil, karabiber ve hindistancevizine benzediği için “Allspice (Tüm baharatlar)” olarak adlandırılır. Dört mevsim yaprağını dökmeyen yenibahar bitkisinin meyveleri daha yeşilken toplanarak güneşte kahverengiye dönüşünceye dek kurutulur. Kuru yenibahar tohumları öğütülerek toz haline getirilir ve baharat olarak tüketilir. Yenibahar, çok aromalı bir baharat türüdür. Ağırlıklı olarak kokusu ile karanfili andıran baharat, tarçından Hindistan cevizine, kakuleden karabiber ve zencefile kadar pek çok sayıda baharat çeşidinin tadını içerir. Özellikle çok aromalı tadı ile yenibahar, yemeklere baskın bir lezzet katar.</font>

<h2>Yenibahar Hangi Yemeklerde Kullanılır?</h2>

<h4>Özellikle pirinç bazlı (dolma içi, pilav, iç pilav) tariflerin vazgeçilmezi olarak dolmalardan pilavlara kadar birçok yemeğin lezzet verici unsuru halini alır. Yerini tek başına hiçbir baharatın dolduramayacağı tat, kırmızı ete ve tavuğa da enfes bir aroma verir.</h4>


<h4>Sulu et yemeklerinde tam olarak adını çıkaramadığımız gizemli bir lezzet olarak tabağımızda yerini alır. Bilhassa köftelerin içinde etle birleşerek yediden yetmişe herkesin iştahını açan o enfes kokunun kaynağı olur.</h4>


<h4>Pasta, kek, çörek, kurabiye gibi tatlıların ve hamur işlerinin alternatif misafiridir. Ev yapımı pudinglerin, bisküvilerin, jölelerin tercih edilen ilk baharatı olarak kendine yer bulur.</h4>

<h4>Yenibaharın mutfakta kullanımından bahsettiğimizde çayına değinmeden geçmek yazık olur. Taneli yapısından ziyade toz haliyle çay olarak demlenerek faydalarından yararlanılan baharat, sağlığa iyi gelmesinin yanında benzersiz lezzeti ile farkını gösterir.</h4>

<h4>Gıda endüstrisinde ise hazır çorbaların, krakerlerin, baharatlı atıştırmalıkların içine katılan ürün, ev yapımı turşulara aromatik lezzet veren ana malzemedir.</h4>


<br>

<h2>Yenibahar Faydaları Nelerdir?</h2>

<h4>Yenibahar, mide ve bağırsak gazlarını gidererek hazmı kolaylaştırır. Mide kramplarına ve rahatsızlıklarına karşı rahatlatıcı etkisi ile geleneksel tıpta kullanılan baharat, mide bulantısı ve ishal sorunlarına karşı iyileştirici etki gösterir.</h4>

<h4>Önemli miktarda demir ve bakır içeren yapısı ile kan hücrelerini artırarak kan dolaşımını hızlandırır. Özellikle kış aylarında çok üşüyenlerin başvuracağı yenibahar, mucizevi etkileri ve hafif acı tadıyla vücut ısısını arttırır.</h4>

<h4>Küçük bünyesine rağmen yüksek oranda A ve C vitamini içererek kemik gelişimine katkı sağlar. Özellikle kalsiyum içerdiği için çocukların gelişimini destekler ve onların iştahla tüketmesi için köfte gibi besinlere katılabilir.</h4>

<h4>Bağışıklık sistemini güçlendirirken yine A vitaminin etkisiyle diş sağlığı ve saç sağlığı için önemli bir kaynak kabul edilir. Diş eti iltihaplanmasına karşı faydalı olmakla kalmayıp ağız içinde bakteri oluşumunu azaltmaya yardımcı olur.</h4>

<h4>Hafızayı güçlendirme özelliği de yenibaharın faydaları arasında yer alır. Unutkanlığı azaltırken dikkatini toplamakta zorlananlar için doğal bir kaynak olan besin, düzenli tüketildiğinde hafıza sorunu olanlara fayda sağlar.</h4>

<h4>İçeriğindeki C vitamini ile soğuk algınlığı, nezle, bronşit ya da kuru öksürük gibi rahatsızlıklara karşı iyileştirici ve canlandırıcı etkisi bulunur. Özellikle sık sık hastalananlar için vücut direncini arttırır.</h4>

<h4>Yenibahar tohumu dışında yağı ile de mucizevi etkilere sahiptir. Rahatlatıcı etkisiyle çoğunlukla masaj yağı olarak kullanılan yenibahar yağı, eklem ağrısı gibi rahatsızlıklara karşı oldukça etkilidir.
</h4>
<br>


<font size="4">Yenibahar yağı ayrıca mantar tedavisinde de kullanılır.</font>

</html>